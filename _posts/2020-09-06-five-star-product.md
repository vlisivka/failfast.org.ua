---
layout: post
title: Продукт на пʼять балів.
author: Володимир Лісівка
comments: true
---
![20 балів з 5](/public/images/2020-09-06-five-star-product.md.5579.png)

Дивлячись виступ засновників AirBnB перед студентами Стенфорду, я почув
про цікавий механізм створення якісного продукту. Засновники назвали його
«продукт на пʼять балів». Суть його в тому, що команда розробників
продукту починає грати в гру, коли перша людина описує продукт «на один
бал», а кожна наступна людина описує продукт на один бал вище.

Для прикладу, як про це розказували самі засновники AirBnB (Air Bed and
Breakfast: надувне ліжко та сніданок).

Отже, AirBnB на 1 бал: людина прилітає в інше місто, знаходить адресу, стукає
у двері, їй відчиняє власник. Це продукт на 1 бал, тому що все що менше
відвертатиме людей від сервісу.

AirBnB на 2 бали: це коли власник квартири зустрічає квартиронаймача у
аеропорту, та везе прямо на квартиру.

AirBnB на 3 бали: це коли квартиронаймача зустрічає дорогий лімузин, в
лімузині вже лежить пляшка улюбленого напою, в квартирі в холодильнику
вже стоять улюблені продукти.

І так далі...

AirBnB на 10 балів: це коли пасажира в аєропорту зустрічає тисяча людей,
у них в руках плакати з іменем, а потім процесія відвозить його у
пʼятизірковий готель, де на на нього чекає президентський номер. Так як
зустрічають зірок.

Засновники AirBnB хвасталися що вони можуть продовжувати до 20-го рівня
та вище, і що на 20-му рівні у них пасажира зустрічає Ілон Маск, який
відвозить його у космос.

Мене зацікавив цей механізм, так як він простий, але дуже добре стимулює
уяву, і я спробував використати його на своєму стартапі, Слоноблок.

Для прикладу, у мене може вийти така сесія:

Отже, Слоноблок на 1 бал: це блок, який складається з деревʼяного
несучого каркасу і набитий органічним утеплювачем, таким як солома чи
очерет. Все що менше вже не може називатися слоноблоком.

Слоноблок на 2 бали: блок оштукатурений з обох сторін, для економії часу.

Слоноблок на 3 бали: блок не тільки оштукатурений, але й побілений чи
пофарбований, так що людина не змушена виконувати ці роботи після
встановлення.

Слоноблок на 4 балів: Слоноблоки можна зібрати у будинок самостійно за 1
день, не наймаючи бригаду дорогих спеціалістів чи дорогу будівельну
техніку.

Слоноблок на 5 балів: Слоноблоки вже містять готові вікна та двері, так
що їх не потрібно замовляти окремо, а будинком можна користуватися
відразу після монтажу.

Слоноблок на 6 балів: у зібраному будинку вже проведені всі комунікації:
світло, вода, каналізація, вентиляція. ГАЗ НЕ ПОТРІБЕН! Все на електриці.
Рахунок за опалення відсутній.

Слоноблок на 7 балів: у будинку вже є всі необхідні меблі, і можна
відразу заїжджати та жити.

Слоноблок на 8 балів: в холодильнику вже є продукти та напої, на ліжку
застелена постіль, при вході стоять шльопанці, в телевізорі вибраний
улюблений канал, поруч з будинком стоїть будка для улюбленого собаки.

Слоноблок на 9 балів: будинок оздоблений так, як в улюбленому фільмі. На
стінах висять геройські обладунки. Перед будинком зустрічає обслуга, яка
бере ключі від машини та ставить її у гараж.

Слоноблок на 10 балів: будинок розроблений інженерами NASA за проєктом
режисерів Голлівуду. Знімальна група знімає кіно, і ви — головний герой,
точніше, супергерой.

І так далі.

Спробуйте придумати продукт на 5 балів для свого стартапу:

<hr/>

<formgroup>
<label for="product_1_star">Продукт на 1 бал:</label><br>
<textarea id="product_1_star" rows="2" cols="40"></textarea><br>
<label for="product_2_star">Продукт на 2 бали:</label><br>
<textarea id="product_2_star" rows="2" cols="40"></textarea><br>
<label for="product_3_star">Продукт на 3 бали:</label><br>
<textarea id="product_3_star" rows="2" cols="40"></textarea><br>
<label for="product_4_star">Продукт на 4 бали:</label><br>
<textarea id="product_4_star" rows="2" cols="40"></textarea><br>
<label for="product_5_star">Продукт на 5 балів:</label><br>
<textarea id="product_5_star" rows="2" cols="40"></textarea><br>
<label for="product_6_star">Продукт на 6 балів:</label><br>
<textarea id="product_6_star" rows="2" cols="40"></textarea><br>
<label for="product_7_star">Продукт на 7 балів:</label><br>
<textarea id="product_7_star" rows="2" cols="40"></textarea><br>
<label for="product_8_star">Продукт на 8 балів:</label><br>
<textarea id="product_8_star" rows="2" cols="40"></textarea><br>
<label for="product_9_star">Продукт на 9 балів:</label><br>
<textarea id="product_9_star" rows="2" cols="40"></textarea><br>
<label for="product_10_star">Продукт на 10 балів:</label><br>
<textarea id="product_10_star" rows="2" cols="40"></textarea><br>
<label for="product_11_star">Продукт на 11 балів:</label><br>
<textarea id="product_11_star" rows="2" cols="40"></textarea><br>
<label for="product_12_star">Продукт на 12 балів:</label><br>
<textarea id="product_12_star" rows="2" cols="40"></textarea><br>
<label for="product_13_star">Продукт на 13 балів:</label><br>
<textarea id="product_13_star" rows="2" cols="40"></textarea><br>
<label for="product_14_star">Продукт на 14 балів:</label><br>
<textarea id="product_14_star" rows="2" cols="40"></textarea><br>
<label for="product_15_star">Продукт на 15 балів:</label><br>
<textarea id="product_15_star" rows="2" cols="40"></textarea><br>
<label for="product_16_star">Продукт на 16 балів:</label><br>
<textarea id="product_16_star" rows="2" cols="40"></textarea><br>
</formgroup>
